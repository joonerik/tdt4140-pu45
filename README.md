# PU45

## Beskrivelse av produktet _Middagsdeling_

**Produkteiers pitch:**

Noen syns det er gøy å lage middag. Andre syns det er kjedelig. Mange syns det er hyggelig å spise
med andre. Flere hevder at det både er mer økonomisk og mer bærekraftig om flere går sammen
om et måltid. Jeg ønsker meg en tjeneste der man kan publisere at man skal lage middag, og at
andre mennesker (både kjente og ukjente) kan «melde seg på» middagen.

Personen som oppretter middagen bestemmer hva som skal lages og hvor mange gjester det er
plass til. Tjenesten skal ikke være kommersiell (som en restaurant), men den som oppretter
middagen kan bestemme om gjestene skal bli med å spleise på råvarene eller ikke.

Det bør være administratorer på tjenesten, som kan ha kontroll på nettsamfunnet. For eksempel kan
det medføre noen represalier om en bruker opprettet en middag og velger å avlyse uten å opplyse
gjestene om det, eller en bruker melder seg på en middag og ikke møter opp.

Brukere bør ha en profil og ha mulighet til å kommunisere med hverandre.
Dere velger selv om dere vil utvikle tjenesten som nettside, mobil-app eller begge to.
Etter hvert kan det bli aktuelt å la annonsører publisere innhold på tjenesten (for eksempel
middagsforslag fra Coop).

Vi har ikke landet på noe navn for tjenesten enda – det håper vi dere kan hjelpe oss med!

**Stakeholders:**
- Brukere
- Administrator(er)
- Annonsører



### Brukerhistorier
*Brukerhistoriene er ikke i prioritert rekkefølge*

- Som bruker ønsker jeg å kunne gi rating og tilbakemelding av andre brukere.
- Som bruker ønsker jeg å få oversikt over hvilke middager som ligger ute.
- Som bruker ønsker jeg å kunne filtrere alle middagsinvitasjoner som ligger ute, slik at jeg får
en tilpasset middagsopplevelse.
- Som administrator ønsker jeg muligheten for å slette brukere, slik at jeg har kontroll over
nettsamfunnet.
- Som bruker ønsker jeg å kunne endre og avlyse middagsarrangementer jeg har opprettet.
- Som bruker ønsker jeg å opprette profil med personopplysninger, som navn, adresse og
allergier, slik at dette er lagret til neste gang.
- Som bruker ønsker jeg å kunne melde meg på et middagsarrangement.
- Som bruker ønsker jeg å kunne opprette et middagsarrangement, slik at jeg kan få folk på
middag.
- Som bruker ønsker jeg en chatfunksjon, slik at jeg kan kommunisere med andre brukere.
- Som bruker ønsker jeg å kunne legge til utgifter for middagen jeg har arrangert, slik at
deltakere kan dele utgiftene.

- Som administrator ønsker jeg å kunne moderere innhold.
- Som annonsør ønsker jeg å kunne ta kontakt med administrator, slik at jeg kan få publisert
annonser på tjenesten.
